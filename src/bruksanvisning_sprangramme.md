---
layout: page
title:  Bruksanvisning for bruk av sprangramme
keywords: vevstol vevfot stativ skralle hovel veving husflid nodland vev produksjon
categories: product
---

<p class="block">
  <strong>
    Ved montering og demontering av ramme
    bør det ligge et solid teppe under ramme,
    da stengene kan lage stygge merker i gulvet dersom de mistes.
  </strong>
</p>

<p class="block">
  Tverrstenger nummereres med 1, 2, og 3.
</p>

<div class="content">
  <ul>
    <li>
      Stang 1 har tversgående 6 mm hull
      for justerskruer og skruer for feste av tråder.
    </li>
    <li>
      Stang 2 har tversgående 6 mm gjenget hull
      for justerskruer og skruer for feste av tråder.
    </li>
    <li>
      Stang 3 er tynnere og har skruer for feste av tråder.
    </li>
  </ul>
</div>

<p class="block">
  Når du er i gang med arbeidet brukes de i posisjon 1, 2, og 3,
  hvor pos 1 er i hull over sleidespor.
  Pos 2 er i sleidespor. Pos 3 er nederst.
  Nederst velges det hullet som gir riktig høyde på arbeidet.
  Det må alltid tas hensyn til at nederste stang
  kan flyttes oppover når renning strammes.
  Av den grunn må det i starten ikke velges hull for høyt opp på vangen.
</p>

<p class="block">
  <strong>Viktig i starten!! Når du renner, brukes stang 1 og 3.</strong>

  Hjelpetråd knytes på stengene ved å feste den mellom
  de to skruene som sitter i hver ende av stengene.
  HUSK! Denne skal løsnes igjen,
  så den må knytes på en måte som er enkel å løsne.
</p>

<p class="block">
  Stang 3 settes inn i 11,7 mm hull i sleidespor. Sett i stjerneratt.
</p>

<p class="block">
  Stang 1 settes inn i 14,5 mm hull i riktig høyde nederst. Sett i stjerneratt.
</p>

<p class="block">
  Ønskes et ekstra skille på renningen, brukes en skillpinne på midten.
  En buksestrikk kan snos rundt sidevangene fra bunn til topp,
  så kan skillpinnen låses med den.
</p>

<p class="block">
  For å få en bedre arbeidsstilling ved påsveiping
  kan ramme legges mellom to bord,
  eller den ene sidevangen festes på bordet
  med en tvinge slik at stengene står loddrett.
</p>

<p class="block">
  Når renning er på plass settes stang 2 inn i sleidespor over stang 3.
  Sett i stjerneratt. Hjelpetråd flyttes over på stang 2.
  Hjelpetråd skal etter det ikke løsnes før arbeidet er ferdig.
  Det kan være en fordel å flytte stang 3 litt lenger ned
  før hjelpetråd surres til stang 2.
  Det vil være en fordel å bruke en stoppenål
  til tråden som surrer fast hjelpetråd.
  Surring skal ikke løsnes etter at den er på plass,
  så den kan surres så tett som ønskelig og festes i skruer.
  Jo tettere den surres, jo finere ser arbeidet ut.
</p>

<p class="block">
  Stang 3 tas ut og flyttes til nedre pos. Den sys fast på samme måte.
</p>

<p class="block">
  Stang 1 tas ut og flyttes til hull over sleidespor.
</p>

<p class="block">
  Justeringsskruer settes inn og skrus til renning har riktig stramming.
  Det er viktig at disse skrus noenlunde parallelt på hver side.
</p>

<p class="block">
  Stjerneratt på hver side trekkes til, men ikke for hardt.
  Pos 2 skal justeres ofte, så den må løsnes før stramming justeres.
  Behovet for tiltrekking av stjerneratt
  er en skjønnssak for den enkelte bruker.
</p>

<p class="block">
  Når bregdingen er kommet så langt at stang 2 er i bunn av sleidespor,
  flyttes stang 3 opp to hull,
  og justering skrus oppover til ønsket stramming.
</p>

<p class="block">
  Ramme kan om ønskelig snus på hodet. Husk å speilvende.
  Den festes til foten med en tråd gjennom hull i fot og vange.
</p>

<p class="block">
  Tverrstenger kan tas ut med arbeidet i, men husk å låse skillpinner.
  Låseratt må ikke stå i stengene dersom stengene er tatt ut av ramme.
  Skrue i låseratt kan da bli bøyd og bli ubrukelige.
</p>

<p class="block">
  Det må tas hensyn til at justeringsskruer kan bli bøyd
  av skjev belastning dersom stenger er tatt ut av ramme.
</p>

<p class="block">
  Det er mulig å ha flere stenger til å bytte på med,
  slik at du kan ha flere arbeider på gang samtidig.
  Dette kan være særlig aktuelt dersom det arbeides i en forlenget ramme,
  eller det ønskes arbeid av forskjellig bredde.
  Eks. hvis det skal lages armer til en genser.
</p>
