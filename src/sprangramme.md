---
layout: page
title:  Sprang, med en ny giv for et gammelt håndarbeid?
keywords: vevstol stativ skralle vevfot hovel veving husflid nodland vev produksjon
categories: product
---

<p class="block">
  Bregding er en gammel teknikk som det er funnet
  rester av i vikinggraver i Vestfold,
  og er også funnet i nordiske bronsealdergraver
  og over 4000 år gamle mumiegraver i Egypt.
  Det er en teknikk med store variasjonsmuligheter
  og det kan lages utrolig mange forskjellige produkter med mange
  ulike mønster, eks. gardiner, sjal, gensere, løpere, luer, votter, etc.
  Det er en teknikk som har ligget nede en stund.
  Kanskje på tide at den løftes opp igjen?
</p>

<p class="block">
  Jeg har konstruert en sprangramme som er veldig fleksibel i bruk,
  og mye enklere å bruke. Den har følgende fordeler:
</p>

<div class="content">
  <ul>
    <li>
      Den kan rennes uten å måtte smette garnet mellom stang og ramme.
      Den har ikke fast karm oppe og nede.
      Øvre tverrstang sitter ikke i mens du renner opp ramme.
    </li>
    <li>
      Renning blir festet én gang og skal ikke løsnes før arbeidet er ferdig.
    </li>
    <li>
      Den slakkes med vingemuttere,
      slik at renningen hele tiden har riktig stramming.
      Dette har tidligere tatt ca 30 % av tiden,
      noe som kan ha bidratt til at nye brukere
      har vegret seg mot å starte med bregding.
    </li>
    <li>
      Kanten øverst og nederst på arbeidet blir helt jevn,
      og det ser mye enklere og tiltalende ut for nye brukere.
      Dette kan bidra til å få opp interessen for bregding.
    </li>
    <li>
      Ramme kan enkelt snus på hodet.
    </li>
    <li>
      Standard ramme som er totalt 115 cm høy med en effektiv starthøyde på
      ca 108 cm kan enkelt skjøtes ved hjelp av skjøtestykker til ønsket høyde.
      Standard skjøt er 75 cm, ca 175 cm effektiv starthøyde,
      men denne kan lages lenger ved behov.
      Øvre stenger kan flyttes til sleidespor lenger nede på sidevanger
      slik at arbeidet starter på ca 145 cm effektiv høyde.
    </li>
    <li>
      Tverrstenger som bestemmer bredden på ramme lages i 60
      og 75 cm som standard,
      men kan lages i andre lengder hvis ønskelig. Stengene bøyer seg ikke.
    </li>
    <li>
      Ramme kan demonteres og flatpakkes med renning på.
      Skillpinner må låses. Sy deg en bag, så er den enkel å frakte.
      Se bilder på hjemmeside.
      Behovet for å få plass til en to meter høy ramme i bilen er ikke tilstede.
      Oppmonteringen er enkel, og strammingen er som når den ble demontert.
      Stenger monteres enkelt med stjerneratt.
    </li>
    <li>
      Med ekstra sett stenger kan du veksle mellom flere
      arbeider dersom det er et behov.
    </li>
    <li>
      Føttene er utstyrt med antisklimatte under,
      og har hull for en teltplugg eller lignende
      dersom det er behov for å feste den i bakken.
    </li>
  </ul>
</div>

<p class="block">
  Les også <a href="bruksanvisning_sprangramme">bruksanvisning for sprangramme</a>
</p>

TODO: ul.top-spacer-medium = render 'sprangramme_bilder'
